# ADR security playbook

## Status

Draft

## Kontekst

I Nav har vi kommet et stykke på vei med å flytte utvikling ut i autonome produktteam. Når
teamene tar større ansvar for egne produkter så må de samtidig ta større ansvar for å sikre dem. Teamene har ulikt modenhetsnivå på sikkerhet, og trenger støtte og verktøy for å kunne ta gode beslutninger om sikkerhet i sine systemer.

### Hva er en security playbook?

En security playbook definerer en "golden path" som kan gi teamene og ledelsen trygghet for at vi gjør de riktige grepene for å øke sikkerheten i systemene våre.

Tidligere har det vært vanlig å utarbeide lange kravlister for å oppnå "compliance". Denne modellen er enkel å måle, men fører ikke nødvendigvis til mere fokus på sikkerhet i teamene<sup>1</sup>. For å oppnå et mere varig fokus på sikkerhet tror vi på at man må gi teamene verktøy til å ta gode avgjørelser selv.

Grunnprinsippene for denne playbooken/det vi forsøker å oppnå/muliggjøre er:

- Tillit.
- Opt-in, ikke krav
- Delingskultur

## Konklusjon

I security champion admin-gruppa har vi bestemt oss for å starte arbeidet med å skrive en playbook. Dette i form av en webside som oppdateres kontinuerlig basert på innspill fra security champions-miljøet og utviklerne som jobber ute i teamene. Playbooken søker å være et interaktivt verktøy der teamene kan vurdere sin egen sikkerhetsmodenhet og hjelpe dem til å løfte den.

## Konsekvenser

- Security champions admin-gruppa har redaktøransvaret og møtes jevnlig for å jobbe med playbooken.
- Første møte i admin-gruppa ble avholdt 21 juni 2021.
- GitHub repo, ADR og start på playbook [opprettet](https://github.com/navikt/security-playbook)

### Referanser:

1. https://www.jaatun.no/papers/2020/swsec-mars-venus-preprint.pdf
