---
title: Hva er en Security Champion?
description: Beskrivelse av «Security Champion»-rollen i NAV
hide_table_of_contents: false
---

<img alt="Security Champion logo" src="/img/SecurityChampion.svg" style={{"height":"125px"}} />

Sikkerhetsarbeidet må skalere sammen med organiseringen i produktteam samtidig som vi bygger sikkerhetskultur.

I NAV ønsker vi derfor at alle team har en person som tar på seg rollen som security champion. En security champion er en pådriver og motivator i sikkerhetsarbeidet i teamet. Teamet har det samlede ansvaret for å sørge for at sikkerhetsoppgavene fordeles og gjøres. I rollen som security champion hjelper du teamet med å være bevisst på sikkerhet og bidra som teamets sikkerhetssamvittighet.

For å bli security champion trenger man ikke å være ekspert på sikkerhet, men man bør ha en interesse for det. Og så er det viktig å huske på: Du er ikke alene! Som security champion er du en del av en gruppe med folk som jobber med sikkerhet og kan hjelpe deg (og kanskje du kan hjelpe noen andre?). I tillegg er det ikke du som alene er ansvarlig for sikkerheten i teamet ditt; det er et team-ansvar. Men som security champion skal du bidra til å ansvarliggjøre teamet.

### Kjerneaktiviteter for security champion i produktteam eller tilsvarende

- Bidra til at sikkerhet blir en del av det daglige arbeidet i teamet
- Heve sin kompetanse på relevante temaer innen sikkerhet og spre dette videre i teamet.
- Være en kontaktperson angående sikkerhet inn i teamet for andre utenfor.
- Følge med på og bidra til «security champions»-nettverket gjennom blant annet [#security-champion](https://nav-it.slack.com/archives/CN8N938K1), eller security playbook.

### Anbefalte praktiske aktiviter

- Følge opp varsler fra [Snyk](https://snyk.io/), [Dependabot](https://github.com/dependabot), og lignende. Se [Tredjepartskode](./07-sikker-utvikling/tredjepartskode.md)
- Følge med på Slack-kanalen [#security-champion](https://nav-it.slack.com/archives/CN8N938K1) og [andre relevante Slack-kanaler](./05-lenker.md#slack-kanaler)

Flere praktiske aktiviteter finnes på siden [«Ny Security Champion»](/docs/ny-security-champion).
